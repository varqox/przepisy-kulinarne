# Pierogi z pieczoną dynią i białym serem
ok. 40 pierożków
## Składniki
### Ciasto pierogowe
- 280 g mąki pszennej (typ 500)
- 1/4 łyżeczki soli
- 250 ml bardzo gorącej wody
- 30 g masła

### Farsz
- 350 g upieczonej dyni (sam miąższ)
- 350 g białego sera
- sól
- pieprz
- szczypta zielonej lub czerwonej pasty curry (można doprawić inaczej np. zeszkloną cebulą, samym imbirem, gałką muszkatołową lub rozmarynem z pieczonej dyni itp.)

### Dodatki (na wierzch, 4 porcje)
- 2 łyżki oliwy z oliwek
- 8 plastrów cienko pokrojonej suszonej szynki lub boczku
- 2 ząbki czosnku, drobno posiekane
- 200 g kwaśniej gęstej śmietany 12% / 18%
- pieprz
- natka pietruszki

## Pieczona dynia
- około 1/2 kg dyni (zważonej ze skórką) umyć, osuszyć, oprószyć solą i pieprzem, wysmarować oliwą z oliwek i 1 łyżeczką rozmarynu
- ułożyć na blasze do pieczenia i wstawić do piekarnika nagrzanego do 200°C
- piec 30 minut
- ostudzić
- odciąć skórkę i pestki -- pozostawić sam miąższ
- odważyć 350g

## Farsz
- upieczoną dynię zmielić w maszynce do mielenia razem z białym serem
- doprawić solą, pieprzem oraz podsmażoną na łyżeczce oliwy pastą curry
- odstawić do lodówki na czas przygotowania ciasta

## Ciasto pierogowe
- mąkę przesiać do miski
- dodać sól
- do gorącej wody włożyć masło i roztopić
- stopniowo wlewać wodę z masłem do mąki mieszając składniki łyżką
- wyjąć ciasto na stolnicę i wygniatać rękami około 7-8 minut podsypując w razie konieczności mąką
- włożyć ciasto do miski i przykryć wilgotną ścierką
- odstawić na 30 minut
- wyłożyć na stolnicę
- powygniatać z 2-3 minuty
- ciasto podzielić na 3 części i kolejno rozwałkowywać na placki
- wycinać szklanką kółka i nakładać po jednej łyżce farszu
- zlepiać dokładnie brzegi i układać pierogi na stolnicy
- przykryć ścierką do czasu gotowania aby nie obeschły

## Gotowanie
- w dużym garnku zagotować osoloną wodę
- jak będzie mocno wrzała, włożyć pierwszą partię pierogów (ok. 15 sztuk)
- po ponownym zagotowaniu zmniejszyć ogień do średniego i gotować jeszcze z 1-2 minuty od wypłynięcia na powierzchnię
- wyławiać łyżką cedzakową i układać na tacy jeden obok drugiego
- ugotować kolejne partie pierogów

## Dodatki
- na patelni na małym ogniu podgrzać oliwę, dodać pokrojoną w kostkę suszoną szynkę
- smażyć przez minutę, w połowie dodać czosnek

## Podanie
- gorące pierogi posypać szynką oraz świeżo zmielonym kolorowym pieprzem 
- podawać ze śmietaną i natką pietruszki
