# Pizza na całą blachę

Przepis dostałem od Natalii, [tu jest oryginał](pizza_margherita_przepis.jpg).

## Składniki

#### Na ciasto
- ok. __19g świeżych / 5.25g suszonych__ drożdży
- ok. __4g cukru__ (niecała łyżeczka)
- __188g letniej wody__
- __5.5g soli__ (niecała łyżeczka)
- __ok. 10g oliwy__ z oliwek (niecała łyżka)
- __263g mąki__ pszennej

#### Na sos
- oliwa
- dwa ząbki czosnku
- kilka łyżek koncentratu pomidorowy
- trochę wody / kilka krojonych pomidorów
- sól
- pieprz
- suszona bazylia

## Przepis

#### Ciasto

1. Rozgniatamy świeże drożdże (lub wsypujemy suche) do miski.
2. Dodajemy cukier i wodę.
3. Mieszamy aż się wszystko rozpuści.
4. Dodajemy sól, oliwę i mąkę.
5. Mieszamy do połączenia.
6. Jak ciasto jest bardzo mokre, to nie wyrabiamy tylko zostawiamy i mieszamy za kilka minut czas jeszcze raz. Jak jest suchsze, to wyrabiamy parę minut, aż będzie jednolite i jędrne.
7. Odstawiamy na 30 minut. Warto je czymś przykryć, żeby za bardzo nie wyschło na wierzchu.

#### Sos

1. Rozgniatamy czosnek i przesmażamy na oliwie.
2. Dodajemy koncentrat i opcjonalnie pomidory krojone i przesmażamy.
3. Dolewamy trochę wody jak jest za gęste.
4. Przyprawiamy solą, pieprzem i bazylią.
5. Dusimy kilka minut do uzyskania dobrej konsystencji do kładzenia na pizzę -- nie zbyt wodniste, ale też nie zbyt suche -- podobną do ketchupu / trochę bardziej rzadką.

#### Pizza

1. Nastawiamy piekarnik na 200-220°C.
2. Na blasze wyłożonej papierem do pieczenia układamy ciasto i rozciągamy je albo na mokro, bez użycia dodatkowej mąki (ręce maczamy w wodzie i rozciągamy ciasto chwilę, znów maczamy, znów rozciągamy i tak po trochu do celu); albo na sucho tj. posypujemy. mąką papier do pieczenia, wykładamy nań ciasto, obtaczamy je w mące i rozciągamy rękami. Można rozciągać np. tak: https://www.youtube.com/watch?v=uhfO_grJEuQ.
3. Smarujemy sosem.
4. Kładziemy ser, potem resztę składników (chronią ser przed przegrzaniem).
5. Pieprzymy.
6. Pieczemy ok. 20 minut.
7. Po wyciągnięciu posypujemy oregano i kładziemy rukolę (opcjonalnie).
8. Gdy chwilkę przestygnie, kroimy i podajemy. Smacznego.
