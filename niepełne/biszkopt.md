# Biszkopt

Źródło: https://youtu.be/R5YiK10C6Vs

## Składniki na jedno jajko (normalnie robi się biszkopt z ok. 5 jajek)

- __1 jajko__ w temp. pokojowej
- __26g mąki pszennej__ tortowej
- __8g skrobi / mąki ziemniaczanej__
- __33g cukru__ białego

## Przepis

1. Przygotowujemy tortownicę:
  - Spód wykładamy papierem do pieczenia.
  - Brzegów __nie smarujemy__ niczym, biszkopt będzie się po nich wspinał, nie może się ślizgać.
2. Białka oddzielamy od żółtek, do miski miksera. Miska ma być sucha i odtłuszczona. Jeżeli wpadnie choć trochę żółtka do białek, to one się nie ubiją.
3. Ubijamy białka na średnich obrotach, aż się średnio spienią.
4. Gdy się spienią, zaczynamy stopniowo dodawać cukier - łyżka po łyżce. Można zwiększyć w trakcie obroty miksera.
5. W międzyczasie przesiewamy mąkę pszenną i ziemniaczaną do osobnej miski.
6. Po dodaniu całego cukru, ubijamy aż cały się rozpuści. Sprawdzić to można rozcierając kawałek piany między palcami: jak są grudki cukru, to ubijamy dalej.
7. Zmniejszamy obroty miksera i dodajemy stopniowo żółtka.
8. Zatrzymujemy mikser.
9. Wsypujemy mąkę w 2-3 partiach i mieszamy powoli i delikatnie __szpatułką__, nie mikserem, nie trzepaczką. Mąką będzie opadać na dno, dlatego pamiętać należy o zbieraniu jej szpatułką z dna.
10. Po równomiernym połączeniu składników, przelewamy ciasto do formy i wyrównujemy.
11. Piec ___ok. 35-40 minut w 170°C___.
12. Wyjąć i zrzucić blachę z biszkoptem o blat. Robi się to po to aby biszkopt nie opadł. Nie znam fizyki tego zjawiska, ale ponoć to zapobiega opadaniu.
