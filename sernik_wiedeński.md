# Sernik wiedeński
W formie 24 cm średnicy trochę ledwo mieści się cała porcja, choć trzeba uważać czy to nie za dużo (ja mam wysoką na 7cm formę), zawsze można zrobić pół.

## Składniki (na całą porcję)
- 1kg twarogu zmielonego na sernik -- taki w wiaderku (z Pątnicy jest dobry) lub zmielony samemu, nie może być w konsystencji jogurtu, im bardziej zwarty tym lepiej, np. President jest duuużo za płynny i sernik wychodzi do dupy z niego; im bardziej płynny tym więcej mąki trzeba będzie użyć, ale to będzie tylko ratowanie sytuacji
- 10 jajek
- 250g masła
- 100g cukru (może być zamiast tego puder)
- 200g cukru pudru
- 36g mąki przennej
- wanilia do smaku (może być z laski, zmielona (kilka szczypt), lub ekstrakt, byle była to dobra wanilia)

## Przygotowanie
- Wszystkie składniki __ogrzać do temperatury pokojej__ np. wyciągając na noc przed robieniem.
- Nagrzać piekarnik do __170°C__ z kratką/blachą na sernik i blachą/drugą blachą niżej.
- Oddzielić żółtka od białek (dokładnie).
- Zmiksować masło z 100g cukru.
- Dodać żółtka i wanilię, zmiksować.
- Dodać ser i mąkę, zmiksować.
- Ubić średnio białka ze szczyptą soli i 200g cukru pudru; ubić nie można na sztywno, im bardziej się ubije tym bardziej sernik rośnie w pieczeniu i pęka i bardziej opada (kończy zawsze z wysokością +/- tą sprzed pieczenia); __piana ma być napowietrzona, ale jeszcze mocno płynna__.
- Dokładnie wymieszać ubite biała z resztą masy (rózgą lepiej, bo mikser za słabo miesza).
- Formę mocno wysmarować masłem na brzegach, sernik ma po niej jeździć - urośnie w trakcie pieczenia i opadnie w trakcie studzenia, im lepiej jeździ tym mniej pęka.
- Wylać masę do formy.
- Otworzyć piekarnik, włożyć sernik na na kratkę / wyższą blachę.
- Wlać szklankę wody na dolną blachę, zamknąć i zmniejszyć temperaturę do __150°C__.
- Druga blacha jest na wodę i na to żeby to co wypłynie z formy (chyba że jest szczelna) nie skapało na dno piekarnika, tylko na blachę.
- Piec 60-70 minut bez termoobiegu. Upieczony jest gdy jest zarumieniony, na środku nie ma zbyt dużego dołka i gdy lekko naciśniemy na środku do sernik jest sprężysty i wraca do stanu sprzed naciśnięcia a nie zapada się i zostaje wgłębienie -- gdy tak się dzieje wydłużamy czas pieczenia.
- Potem studzić przy lekko uchylonym piekarniku przez jakiś czas np. 30-60 minut (by nie narażać sernika na gwałtowną zmianę temperatury).
- Jeszcze ciepły jest pyszny, ale można go wsadzić do lodówki po wystudzeniu, żeby jeszcze bardziej "zsernyczał" w smaku xd.
